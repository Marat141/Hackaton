# ÚVOD DO STUDIA DĚJEPISU (Strana 15)

## Jak postupovat při čtení textů v učebnici dějepisu, a nejen v ní?

V učebnici se budete setkávat se dvěma základními druhy textů:

1.  **Texty vytvořené autory učebnice:**
    > *Zpočátku vládli králové jen svému městu a blízkému okolí, tzv. městským státům. Ty mezi sebou často bojovaly o úrodnou půdu, zdroje vody, majetek...*
    *Popis:* Někdy vysvětlují, jindy radí, kladou otázky, zadávají úkoly...

2.  **Dobové texty (historické prameny):**
    > *...král silný, Slunce Babylonu, jenž dává vcházet záři nad zemí Summeru a Akkadu, král, jenž si zjednává poslušnost čtyř stran světa, oblíbenec Ištařin – jsem já...*
    *Popis:* Překlady dochovaných textů z různých dob, upravené tak, abyste měli šanci je s porozuměním číst.

**Při prvním čtení zjistěte, o čem se píše, a vyhledejte slova, kterým nerozumíte.** Naučte se být samostatní a k pochopení nejasných slov využijte slovník. Když nepomůže slovníček v učebnici, doporučujeme Slovník spisovné češtiny. Při dalších čteních se snažte co nejpřesněji pochopit celé sdělení.

---

### I obrázky jsou historické prameny, které je třeba pozorně číst

**[Obrázek: Černobílá fotografie svatebního páru u historického auta]**
*Popis:* Nevěsta a ženich kráčejí po ulici, v pozadí starší typ automobilu a lidé.

**Číst obrázek znamená pečlivě si prohlédnout všechny jeho části.** Snažit se pochopit, jaké poselství nám předává. Ať už je to fotografie, nebo malířské dílo.

* *Otázky k obrázku:* Kterou událost fotograf zachytil? Podle čeho lze určit, ze které doby obrázek pochází? Prohlédněte si všechny postavy. Co můžete zjistit o jejich náladě, vzájemných vztazích? Vyčtěte z obrázku co nejvíce. Podobně pracujte i s fotografií školního výletu.

---

### Mapy, grafy i statistické tabulky jsou jen zvláštními druhy obrázků

**Pracují s nimi i historikové.** Při studiu mapy si nejprve podle jejího názvu zjistěte, co zobrazuje. Při jejím čtení využívejte klíč mapových značek. Pozorně si prohlédněte celou mapu a poznamenejte si, co jste jejím studiem zjistili. Podobně postupujte i při čtení grafů, tabulek a časových os.

* *Úkol:* Prostudujte libovolnou mapu v této učebnici. Vytvořte otázky, na něž lze jejím pozorným čtením nalézt odpověď. Vzájemně si je pokládejte a procvičte si tak čtení map.

---

### Boční lišta (Pravý okraj stránky)

Svůj pohled na vznik světa a místo člověka v něm si vytvořila také různá náboženství.

**[Obrázek: Detail fresky Stvoření Adama]**
*Popisek:* Michelangelo Buonarroti, Stvoření Adama.

A tak vedle sebe žijí mýty, báje, náboženské představy i vědecké práce vědců.

**Naše učebnice vychází ze závěrů vědeckých výzkumů.** Ale seznámíte se v ní také s ukázkami bájí, mýtů i náboženskými výklady světa. Jejich znalost je nutná k chápání mnohých činů lidí v dobách minulých i současných.

> **Empatie**, tak se říká schopnosti vžít se do myšlení jiných lidí. Nejen dnes, ale i v dobách minulých. Neposuzovat jejich chování, ale snažit se pochopit jejich myšlenky i činy.

---

## Závěr lekce

**[Ikona krabice] Shrnutí:**
Učebnice vám přináší poznatky, které jsou výsledkem současného vědeckého poznání. Badatelé je získávají studiem nalezených artefaktů, všeho, co lidé v minulosti vytvořili. Autoři učebnice vycházejí z výsledků badatelské práce. Vybrané pohledy do minulosti vám předkládají tak, abyste jim porozuměli.

**[Ikona otazníku] Závěrečné otázky a úkoly:**
1.  Artefakty jsou výsledky lidské činnosti. Vyhledejte v prvních pěti kapitolách příklady, jak na jejich základě badatelé poznávají minulost.
2.  Vydejte se po stopách výletů svých rodičů a známých. Využijte dochované fotografie a porovnejte, co se v místech jejich vzniku změnilo.

---
**Strana 15**