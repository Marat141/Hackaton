# ÚVOD DO STUDIA DĚJEPISU (Strana 11)

## Po převezení do archivu jsou dokumenty zpracovávány

Pracovníci archivu, **archiváři**, vyberou vše důležité k uschování, **archivaci**. Vytříděné dokumenty, **archiválie**, uloží v označených krabicích do **depozitáře**. Uložení se provádí podle jednotného a přesně stanoveného archivního systému.

**[Série tří fotografií nahoře]**

1.  **[Obrázek: Muž u počítače s dokumenty]**
    *Popisek:* Archivář při třídění dokumentů.
2.  **[Obrázek: Police s popsanými krabicemi a balíky]**
    *Popisek:* Vytříděné dokumenty jsou řádně označeny a poté uloženy do depozitáře.
3.  **[Obrázek: Stará otevřená kniha s pečetěmi]**
    *Popisek:* Významné dokumenty byly v minulosti opatřovány pečetěmi.

---

## Archivy mohou i po letech prozradit mnoho zajímavého o životě našich předků

V archivech jsou uloženy i staré dokumenty o vašem městě, vaší obci a škole. Z písemností můžete například zjistit, kdo dříve bydlel ve vašem domě nebo vaší chalupě. Dokonce se někdy i dovědět, která zvířata původní majitel choval.

**[Obrázek: Skupina dětí s dospělým nad listinami]**
*Popisek:* Pracovníci archivu vám poradí, co a jak máte v dokumentech hledat.

**[Obrázek: Starý reklamní plakát s nápisem PIVOVAR]**
*Popisek:* Archivy skrývají i údaje o historii podnikání.

**[Obrázek: Děti si prohlížejí velkou mapu na stole]**
*Popisek:* Prohlédnout si starou mapu okolí vašeho bydliště může být zajímavé.

---

## Boční lišta (Pravý okraj stránky)

**Statistika archivace:**
V úřadu měli řadu dokumentů dlouhou 300 m. Společně s archivářem vše vytřídili a 225 m dokumentů nechali zničit jako nepotřebné. Jen 75 m písemností bylo zpracováno a uloženo do archivu.
*Otázka:* Kolik procent dokumentů z původního množství zůstalo zachováno?

**[Obrázek: Moderní budova]**
*Popisek:* Areál Národního archivu ČR v Praze. V jeho budovách jsou uloženy nejcennější dokumenty našeho státu.

**Knihovny jako zdroj informací:**
**[Obrázek: Chlapec vybírá knihu v knihovně]**
Kromě archivů jsou významným zdrojem písemných informací **knihovny**. Popište své zkušenosti s návštěvou knihovny nebo některou z nich navštivte.

*Tip:* Zjistěte z dostupných zdrojů, kde se nachází v okolí vašeho bydliště státní archiv.

---

## Závěr lekce

**[Ikona krabice] Shrnutí:**
Úkolem archivů je shromažďovat, zpracovávat, zpřístupňovat veřejnosti a trvale uchovávat archiválie. Archiválie jsou písemné, obrazové, zvukové a jiné záznamy trvalé hodnoty, které budou potřebné i v budoucnosti. Badatelé a ostatní zájemci z nich mohou zjišťovat to, co je o minulosti zajímá.

**[Ikona otazníku] Závěrečné otázky a úkoly:**
1.  Popište práci archivářů. Využijte obrázky a použijte slova **archivace, archiválie, archivář, depozitář**.
2.  Požádejte rodiče, aby vám pomohli vyhledat písemné prameny o minulosti vaší rodiny. Třeba staré dopisy. Se zajímavostmi můžete seznámit své spolužáky.
3.  Které vaše písemnosti, doklady, fotografie, filmy, zvukové nahrávky, videozáznamy apod. byste chtěli uchovat pro další generace?

---
**Strana 11**