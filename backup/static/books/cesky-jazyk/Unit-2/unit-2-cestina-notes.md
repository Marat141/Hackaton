### Strana 16

## 2. Slovní zásoba a její obohacování

> **g (Teorie):**
> Slovní zásobu tvoří všechna slova, která v jazyce existují. Žádný člověk není schopen užívat v daném jazyce všechna existující slova, a proto individuální slovní zásobu dělíme na:
> * **aktivní** – slova, která běžně používáme v ústním i písemném jazykovém projevu,
> * **pasivní** – slova, kterým sice rozumíme, ale běžně nebo vůbec je neužíváme (např. některé odborné termíny, poetismy, slova knižní, slova hanlivá, s nimiž se neztotožňujeme a záměrně je neužíváme, nářeční výrazy...).
>
> Rozsah a obsah aktivní i pasivní slovní zásoby je individuální, závislý na mnoha okolnostech, např. na věku, vzdělání, sečtělosti mluvčího i na jeho intelektu a sociálním postavení. Individuální slovní zásoba je vždy mnohem užší než celková slovní zásoba daného jazyka.
>
> Aktivní a pasivní slovní zásoba souvisí i s pojmy:
> * **jádro slovní zásoby** – slova, která jsou v jazyce stálá, nepostradatelná a běžně se používají v běžné komunikaci,
> [cite_start]* **okraj slovní zásoby** – slova, která pro běžné dorozumívání nepotřebujeme nebo která se rychleji mění (např. slova módní, knižní, odborné názvy). [cite: 369-375]

**1. a) Následující slova rozdělte do tří skupin:**
[cite_start]*dům, pes, jinoch, pracovat, oppidum, zde, vévoda, kuchař, halapartna, vítr, špásovný, vystoupil, rychtář, nádhera, pozřít, moudrý, čokl, samostříl, dle, vidět, jsa, tvůj, plátno, islám, televize, kimono, jazyk, SMS, morfém, obraz, mušketa, jít, nicméně, adjektivum, písek, retrográdně, jablko, biograf, dříve, fotr, akvadukt, panoš, pipeta, vánek, vesna* [cite: 376-377]

*Tabulka:*
* moje aktivní slovní zásoba:
* moje pasivní slovní zásoba:
* [cite_start]mimo moji slovní zásobu: [cite: 378]

[cite_start]**b) Význam slov mimo svoji slovní zásobu zjistěte ve SSČ nebo SCS.** Které z těchto slov jste alespoň přibližně odhadli a které pro vás bylo největším objevem, překvapením? [cite: 386-387]
[cite_start]**c) Vyberte několik slov, která byste zařadili do jádra slovní zásoby.** S kterou kategorií z cvičení a) se nejvíce shodují? [cite: 388]

> **Boční lišta:**
> [cite_start]* nauka o slovní zásobě – lexikologie [cite: 379]
> [cite_start]* Která slovní zásoba je rozsahem větší – aktivní, nebo pasivní? [cite: 380]
> * Slovo jádro je slovem mnohoznačným. Ověřte ve SSČ. Kolik významů slovník uvádí? [cite_start]Který z významů je základní? [cite: 381]
> [cite_start]* V případě přenesených významů jde o metaforu, nebo metonymii? [cite: 382]
> * Pokuste se vysvětlit pojmy východisko a jádro výpovědi. [cite_start]Jaký vliv mají tyto pojmy na větný pořádek slov? [cite: 383]
> [cite_start]* V kterém slohovém postupu je zvláště nutné tento vztah respektovat? [cite: 384]

---

### Strana 17

> **g (Teorie):**
> Slovní zásoba jazyka se neustále rozvíjí – rozšiřuje se, obohacuje se o nová slova. Základními způsoby obohacování slovní zásoby jsou:
> * **tvoření nových slov**
>     * odvozováním (vznikají odvozená slova – *stolek, prales*)
>     * skládáním (vznikají složená slova – *vodovod, práceschopný*)
>     * zkracováním (vznikají zkratky a zkratková slova – *OSN, Sazka*),
> * **přejímání z cizích jazyků** (*škola, leasing*),
> * **přenesení významu** (*jádro atomu*),
>     * Mechanismem přenesení významu z významu základního na význam nový je **metafora** – přenesení na základě vnější podobnosti (např. *oko hurikánu* – podobá se tvarem) nebo **metonymie** – na základě vnitřní souvislosti (např. výrobek a místo jeho původu – *damašek* – Damašek),
> * **spojování slov v sousloví** (*písemná práce, Spolková republika Německo*).
>
> Jednotlivá slova slovní zásoby nebývají osamocena – zpravidla tvoří skupiny slov vzájemně svázaných podle různých hledisek. Například:
> * slova příbuzná (slova se společným kořenem) – tvoří slovní čeleď,
> * slova souřadná (slova spojená do skupin podle významu),
> [cite_start]* slova stejného oboru (tvoří odborné názvosloví – terminologii určitého oboru). [cite: 392-404]

**2. a) Z hlediska způsobů obohacování slovní zásoby je v každé následující čtveřici jedno slovo, které mezi ostatní nepatří. Vyřaďte ho a své rozhodnutí odůvodněte:**
* [cite_start]horský – odlet – vodovod – podpatek [cite: 407]
* [cite_start]bělásek zelný – babočka admirál – motýlek – lišaj smrtihlav [cite: 408]
* [cite_start]zeměpis – černozem – plynoměr – zeměpisář [cite: 409]
* [cite_start]parfém – základní škola – hurikán – víkend [cite: 410]
* [cite_start]Čedok – Setuza – ČR – student [cite: 411]
* [cite_start]oko (mastné) – hřeben (horský) – škola (střední) – peřina (sněhová) [cite: 412]

**b) Co nejpřesněji pojmenujte způsob obohacování slovní zásoby takto vzniklých trojic slov.**
[cite_start]**c) U slov přejatých zjistěte za pomoci SSČ původní jazyk.** [cite: 413]
[cite_start]**d) U slov s přeneseným významem rozhodněte, zda jde o metaforu, nebo metonymii.** [cite: 414]

> **g (Teorie):**
> Proměny jazyka a jeho slovní zásoby jsou nepřetržitým a velmi dynamickým procesem. Některá slova nově vznikají, další jsou nahrazována jinými. Rozeznáváme následující slova s časovým příznakem:
> * **archaismy** – slova zastaralá, která jsou v aktivní slovní zásobě nahrazena jinými,
> * **historismy** – slova označující věci či jevy související s minulostí, která však nebyla nahrazena jinými, nejsou zastaralá, užívají se zvláště v určitých odborných souvislostech,
> [cite_start]* **neologismy** – nově vzniklá slova; vzhledem k velké rychlosti technického a společenského vývoje mohou poměrně brzy platnost neologismu ztratit. [cite: 416-420]

> **Boční lišta:**
> [cite_start]* Jak ve SSČ poznáte slovo původem české (domácí)? [cite: 421]