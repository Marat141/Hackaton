# SLOVNÍ ZÁSOBA A VÝZNAM SLOVA

## 1. Slovo a sousloví, věcný význam slov

### Klouby
Klouby jsou kostní konce pokryté chrupavkou. Po stránce mechanické a konstrukční známe klouby ploché, jaké jsou například mezi zápěstními kůstkami, dále klouby kulovité, jimiž jsou vybaveny například kyčle a ramena, klouby kladkovité v lokti a prstech, kloub sedlový, jímž je opatřen kupříkladu palec, a kloub čepový, díky němuž tak často kroutíme nad lecčíms hlavou.
Smyslem všech kloubů je umožňovat člověku pohyb. Což málokdo ví, protože mnoho lidí má kloubů dostatek, a pohyb u nich těžko zpozorujete. Někteří se nehnou z hospody a jiní z křesla. A jsou i takoví, co se hnou, ale nadělali by méně škod, kdyby zůstali tam, kde jsou.
Klouby mají ovšem i jiné úkoly než umožňovat pohyb. Nezřídka mají poslání hydrometeorologické. Aniž by měly k dispozici infračervené snímky z geostacionární družice, které stojí spoustu peněz, hlásí svému provozovateli chystané změny počasí s větší přesností než doktor Ilko nebo doktor Špaček v 19.20 hod. na prvním televizním programu.
Mladý člověk má v kloubním lůžku dost chrupavky a má ji neopotřebovanou. [cite_start]Starý člověk nebo mladý vrcholový závodník ji má vydřenou čím dál tím víc, takže za pohybu či při protahování vydává celou škálu nečekaných zvuků: praská, vrže, lupá či chrupe, nemluvě o tom, že heká, vzdychá a sténá. [cite: 217-226]
*Z knihy Tělověda; Jazykověda Františka Nepila, kráceno*

> **g (Definice):**
> Slovo je skupina hlásek, které tvoří celek a mají svůj význam:
> * **slovní** (věcný, obsahový, lexikální, slovníkový) – význam, který má slovo samo o sobě,
> * **mluvnický** (gramatický) – ve spojení s jinými slovy, vyjadřuje různé mluvnické kategorie.

Zastoupením věcného a mluvnického významu se slova různých slovních druhů liší. [cite_start]Některá slova mají jak věcný, tak i mluvnický význam (např. podstatná jména), u některých převládá význam věcný (např. citoslovce), u jiných pak význam mluvnický (např. spojky). [cite: 228-231]

Existují i různé vztahy mezi věcnými významy slov. Z tohoto hlediska pak rozlišujeme:
* **slovo nadřazené** – slovo významově nadřazené podřazenému slovu (např. slovo *strom* je významově nadřazené slovu *borovice*)
* **slovo podřazené** – slovo významově podřazené nadřazenému slovu (např. slovo *smrk* je slovo podřazené slovu *strom*)
* [cite_start]**slova souřadná** – slova na stejné významové úrovni (např. *borovice, smrk, modřín, tis*) [cite: 232-235]

> **Boční lišta:**
> [cite_start]* Znáte o kloubech i další fakta? [cite: 236]
> * Které další významové vztahy mezi slovy již znáte? Nápověda: na s. [cite_start]18. [cite: 237]
> [cite_start]* Nezapomeňte využívat IJP, která je propojená se SSČ, SSJČ a ASCS. [cite: 238]

---

### Strana 12

> **g (Definice):**
> V některých případech se dosáhne vzniku nové významové jednotky teprve spojením dvou nebo i více slov. [cite_start]Jestliže nejde o pouhé náhodné, volné spojení slov, ale o spojení stabilní, ustálené, které teprve v této koexistenci přináší nový věcný význam, jde o **sousloví** (např. *střední škola, Spolková republika Německo, Hradec Králové, psací stůl*). [cite: 243-244]

**1. Pracujte s úvodním textem:**
a) Vyberte v textu slova různých slovních druhů a posuďte, v jaké míře se u nich uplatňuje význam věcný a význam mluvnický.
b) Zahrajte si na tvůrce slovníku. Vytvořte několikačlenné týmy a pokuste se co nejvýstižněji definovat věcný význam slov: *kloub, loket, prst, člověk, křeslo, družice, závodník...*
c) Výsledky svého jazykovědného bádání porovnejte se SSČ nebo jiným výkladovým slovníkem.
d) Ve SSČ zjistěte, zda jde o slova jednoznačná, nebo slova mnohoznačná.
e) Vyberte si některá z těchto slov a pokuste se k nim najít slovo nadřazené, podřazené, případně i slovo souřadné.
f) Vyhledejte v textu několik sousloví a pokuste se co nejvýstižněji vysvětlit jejich věcný význam. Najděte i příklad volného spojení slov. [cite_start]Na vhodném příkladu se pokuste vysvětlit systémový rozdíl mezi souslovími a volnými spojeními. [cite: 249-257]

**2. a) Víte, jak vznikly české názvy měsíců a dnů v týdnu?**
b) Vymyslete vlastní originální pojmenování tří měsíců v roce.
[cite_start]c) Vyjmenujte názvy měsíců alespoň dvěma cizími jazyky. [cite: 258-260]

**3. a) Co mají slova v jednom bodě společného?**
**A** Osolsobě, Skočdopole, Nejezchleba, Nechoddomů
**B** Hustopeče, Kozojedy, Pětipsy, Napajedla
**C** Červenka, Slepička, Outrata, Růžička
**D** Holoubkov, Vyškov, Benešov, Havířov
[cite_start]**E** Berounka, Morávka, Vydra, Otava [cite: 261-266]

b) Pokuste se odhadnout, jak asi vznikla předcházející jména.
c) Vyberte si některé z pojmenování lidských sídel a vyhledejte vysvětlení jeho původu v některé jazykovědné publikaci (např. *Místní jména v Čechách*). Porovnejte toto vysvětlení s některým z internetových zdrojů.
[cite_start]d) Vytvořte sami alespoň jeden řádek jmen se společným znakem. [cite: 267-268, 271-272]

> **Boční lišta:**
> * Původem slov se zabývají etymologické slovníky. Nahlédněte do některého. Pozor na záměnu podobně znějících slov! Neplette si etymologii s entomologií ani s etnologií. [cite_start]Čím se ty zabývají? [cite: 245-248]
> [cite_start]* Pokud se vám to povede, bude toto slovo archaismem, historismem, nebo neologismem? [cite: 275]
> * Víte, kde a jak vzniká Berounka? Umíte vysvětlit vztah mezi Vydrou a Otavou? [cite_start]Která menší řeka s nimi tvoří jakýsi „manželský trojúhelník“? [cite: 276-277]
> [cite_start]* Připravte si pro své spolužáky krátkou obrazovou prezentaci o sídle, jehož jméno vám připadá nejméně obvyklé. [cite: 278]

---

### Strana 13

**4. a) V každém řádku vyhledejte slovo, které do daného řádku nepatří, a uveďte slovo, které je zbylým slovům nadřazené.**
**A** oregano, majoránka, pepř, hřebíček, tympán, tymián
[cite_start]**B** myš, potkan, ondatra, mišpule, fretka, morče, křeček [cite: 282-283]
b) K vyřazenému slovu doplňte několik souřadných slov a uveďte slovo jim nadřazené.

**5. Ve které řadě jsou správně vzestupně seřazeny nadřazené pojmy?**
**A** spisovatel – Karel Čapek – český prozaik – prozaik – umělec – český spisovatel
**B** český prozaik – český spisovatel – umělec – spisovatel – Karel Čapek
**C** Karel Čapek – český prozaik – český spisovatel – spisovatel – umělec
[cite_start]**D** Karel Čapek – spisovatel – český spisovatel – umělec – český prozaik [cite: 285-287]

**6. a) Nejprve jednotlivým příjmením správně přiřaďte křestní jména, která zpřeházel šotek.**
[cite_start]Antonín Čapek, Ludvík Poláček, Vladimír Hrabal, Bohumil Dvořák, Karel Pavel, Ota Páral, Karel Lustig, Arnošt Vaculík [cite: 288-291]
b) Vyřaďte jméno osobnosti, která do této řady nepatří. [cite_start]K ostatním co nejpřesněji určete nejbližší slovo nadřazené a pak co nejpodrobněji stoupejte co nejvýše po dalších „schodech“ nadřazených pojmů (někdy může jít i o sousloví). [cite: 292]

**7. a) Z řady sousloví vyřaďte tři volná spojení slov:**
[cite_start]přívlastek neshodný, slovní druh, souvětí souřadné, přídavné jméno, znělá souhláska, věcný význam, odvozené slovo, dlouhá věta, číslovka řadová, slovotvorný základ, slovní přízvuk, Slovník cizích slov, věta přací, slovesný rod, přísudek slovesný, mluvnická kategorie, přechodník přítomný, obtížný pravopis, velké písmeno, zajímavé pojmenování, spodoba znělosti, vyjmenovaná slova [cite: 293-294]
b) Jednotlivá sousloví zařaďte do příslušného užšího oboru (zvuková stránka jazyka, tvarosloví, skladba, nauka o významu slov a slovní zásobě, nauka o tvoření slov, pravopis).
[cite_start]c) Vysvětlete věcný význam několika vybraných sousloví. [cite: 295-296]

**8. Víte, z čeho pocházejí následující citáty?**
1. *Na počátku bylo slovo.*
a) Mahábhárata
b) Bible
c) Epos o Gilgamešovi

2. *Slova, slova, slova.*
a) Romeo a Julie
b) Jak se vám líbí?
[cite_start]c) Hamlet [cite: 297-303]

> **Boční lišta:**
> [cite_start]* Porovnejte s definicí ve SSČ. [cite: 304]
> [cite_start]* Umíte slova přeložit do cizího jazyka? [cite: 305]
> * Zjistěte základní informace o dílech v prvním sloupci. Ve druhém sloupci jsou názvy děl velkého dramatika. Kterého? Dokážete tato díla rozdělit do dvou odlišných kategorií? [cite_start]Umíte tyto kategorie doplnit o alespoň jedno další dílo téhož autora? [cite: 306-307]

---

### Práce s textem – I komunikace má svá pravidla

**1. Důkladně si přečtěte výchozí text. S pomocí SCS zjistěte význam slov, kterým nerozumíte. Zodpovězte otázky a vypracujte úkoly:**

**Sféra běžné každodenní komunikace**
Účastníci běžné komunikace chtějí někoho o něčem informovat, nebo chtějí nějakou informaci získat, vyměnit si názory na určitou věc, předat někomu praktické instrukce nebo pokyny či vyjádřit své postoje, ale často jde hlavně jen o navázání a udržování kontaktu, jehož cílem je hovor sám: nezávazně si popovídat, strávit příjemný čas s rodinou či přáteli apod. Jako zvláštní druh rozhovoru se označuje tzv. small talk, tj. zdvořilostní konverzace mezi lidmi, kteří se setkali náhodně např. ve výtahu, ve vlaku, v čekárně u lékaře (označujeme jej termínem společenská konverzace).
Sféra běžné každodenní komunikace zahrnuje především projevy mluvené, zejm. dialogické, ale i psané (např. soukromý dopis, e-mail, vzkaz, psaný post na sociální síti). [cite_start]Zejména nepřipravené mluvené projevy se často realizují nespisovnými jazykovými prostředky (mj. obecnou češtinou, místním nářečím nebo slangem). [cite: 313-318]
*Z knihy Školní výpravy do krajiny češtiny Stanislava Štěpáníka*

a) Zařaďte text k funkčnímu stylu jazyka. Charakterizujte jazykové prostředky.
b) Vyhledejte klíčová slova. Zformulujte hlavní myšlenku každého odstavce.
c) Do sešitu si napište stručné výpisky.
d) Ve dvojicích si připravte a předveďte small talk v situacích, které jsou uvedeny v textu.
[cite_start]e) Najděte v IJP význam slov *zdvořilost, kooperace, asertivita, agresivita, konflikt, manipulace*. [cite: 320-324]

**2. Vyberte si jednu z následujících komunikačních situací. Ve skupinách připravte dialogy na vybrané téma. Dodržujte kooperační a zdvořilostní princip v komunikaci.**
1) Jdete požádat ředitele/ředitelku školy, aby vám dovolil/a uspořádat Den dětí pro první stupeň.
2) Číšník vám donesl polévku, která je úplně studená a nechutná vám.
3) Na konci deváté třídy jste se rozhodli objednat trika s potiskem. Nelíbí se vám však potisk, který vybral váš spolužák.
4) Učitelka vás obvinila z toho, že jste písemnou práci opsali od spolužáka. [cite_start]Vy však víte, že to není pravda. [cite: 325-331]

Při komunikaci na sociálních sítích bychom se měli chovat podobně jako v reálném světě, tzn. kultivovaně, jako civilizovaní lidé. [cite_start]Proto je třeba dodržovat pravidla netikety, tj. pravidla slušného chování na internetu. [cite: 332-333]

**3. Ve skupinách vytvořte několik pravidel chování na internetu, např.**
[cite_start]Než nasdílím svou fotku s kamarádem, musím se ho nejdřív zeptat. [cite: 334]

---

### Strana 15

**4. Přečtěte si text (poslechněte si nahrávku), zodpovězte otázky a vypracujte úkoly:**

Nevím, proč jsem se bála, protože spolužáci se mi nesmáli. Párkrát mě oslovili, to ano, ale když viděli, že se mnou není žádná zábava, přestali si mě všímat. Určitým způsobem to ale bylo stejně nepříjemné, jako kdyby se mi posmívali. Ve třídě se brzy vytvořily dvojice nejlepších kamarádů a kamarádek, skupinky, které asi měly nějaké podobné zájmy nebo možná pastelky, nevím, co je mohlo spojovat, jen já jsem zůstala sama.
[cite_start]Seděla jsem, koukala do lavice a čekala na poslední zvonění, přestože jsem věděla, že za dveřmi třídy bude stát babi, a zatímco většina ostatních dětí půjde do školní jídelny na oběd a pak do družiny, mě babi potupně jako nějaké mrně popadne za ruku, zavede do šatny a pak odveze domů. [cite: 339-343]
*Z knihy Les v domě Aleny Mornštajnové*

a) Přiřaďte text k funkčnímu stylu jazyka. Své tvrzení odůvodněte.
b) Zformulujte hlavní myšlenku úryvku. Jaké emoce prožívá hlavní hrdinka? Zamyslete se, jak byste se v její situaci cítili vy.
c) Co by mohla hlavní hrdinka udělat, aby navázala komunikaci se spolužáky a zapojila se do kolektivu? Bylo by dobré poradit něco také babičce?
[cite_start]d) Rozdělte podtržená slova do dvou skupin podle toho, zda je běžně používáte v ústním či písemném projevu, nebo na slova, kterým rozumíte, ale běžně je nepoužíváte. [cite: 345-349]

> **Boční lišta:**
> **Alena Mornštajnová** – současná česká spisovatelka
> [cite_start]Oceněné knihy: *Hana, Tiché roky, Listopád* [cite: 350-351]

* Zformuluji hlavní myšlenku textu. (ANO – MÁM CO ZLEPŠOVAT – NE)
* Vyhledám informace v textu. (ANO – MÁM CO ZLEPŠOVAT – NE)
* Dodržuji pravidla zdvořilé komunikace. (ANO – MÁM CO ZLEPŠOVAT – NE)
* Rozliším aktivní a pasivní slovní zásobu. (ANO – MÁM CO ZLEPŠOVAT – NE) [cite_start][cite: 352-363]

---
