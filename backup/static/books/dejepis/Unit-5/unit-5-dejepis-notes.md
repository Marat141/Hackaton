# ÚVOD DO STUDIA DĚJEPISU (Strana 9)

## Archeologické nálezy svědčí o životě lidí a prostředí, ve kterém žili

Nálezy archeologů vypovídají o tom, jak lidé bydleli, co jedli, která zvířata chovali, co pěstovali na svých polích, koho uctívali a jak se chovali k zemřelým. Přinášejí také svědectví o přírodě a životním prostředí v okolí lidských sídel.

**[Obrázek: Černá spálená zrna]**
*Popisek:* Obilka ječmene obecného a obilka prosa (stáří asi 2 800 let), nález z pravěkého sídliště ve středních Čechách.

Vítaným nálezem bývá uložení většího počtu podobných předmětů na jednom místě, **depot**. Například sklady obchodníků, obětiny bohům, uschované cennosti, mince. Mnoho napovědí zbytky zařízení k tavbě kovů. Důležitou stopou jsou kosti lovených i zdomácnělých zvířat. Také zbytky záměrně pěstovaných **plodin** (například obilí, lnu) i plevelů.

**[Obrázek: Hromada bronzových předmětů - nástroje, zbraně]**
**[Obrázek: Kostra v zemi (detail vrstev)]**

*Otázka k obrázkům:* Rozhodněte, která fotografie zachycuje depot a která místo po tavbě kovů. Co lze zjistit o přírodě a životě lidí díky nálezu na obrázku vpravo nahoře? Napovíme vám, že proso dokáže růst i v sušších oblastech. Ječmen snáší obtížnější podmínky než pšenice.

---

## Archeologické metody jsou postupy zkoumání archeologických nálezů

Vše začíná přesným záznamem polohy nálezu, protože archeologickým výzkumem se původní stav místa objevu zcela změní. Jeho dřívější uspořádání se zničí.

**[Série tří fotografií z práce archeologů]**

1.  **[Obrázek: Žena v terénu kreslí do bloku]**
    *Popisek:* Celé místo je nutné přesně popsat a zakreslit polohu nálezu.
2.  **[Obrázek: Žena v laboratoři slepuje střepy]**
    *Popisek:* Sestavit původní podobu předmětu.
3.  **[Obrázek: Muž v depozitáři s regály plnými nádob]**
    *Popisek:* Nálezy označit a uložit do depozitáře muzea.

Vědci také zjišťují, ze kterých surovin a jakým postupem byly předměty vyrobeny. Určí dobu, z níž nálezy pocházejí. Posoudí, k čemu věci sloužily a jak je lidé používali. Zajímavosti vystaví v **muzeích** ve veřejně přístupných sbírkách nálezů.

---

## Boční lišta (Pravý okraj stránky)

**[Obrázek: Planeta Země z vesmíru]**
> Jediné dosud známé místo ve vesmíru, kde můžeme žít.

**[Obrázek: Vrtná souprava a pracovníci]**
> *Popisek:* Pomocí vrtné soupravy lze získat vzorky hornin z hlubin Země.

**Geologové** se ze složení Země snaží zjistit její minulost a odhadovat další vývoj. Vyhledávají zásoby surovin, vyhodnocují vhodnost místa pro zakládání staveb.

**[Obrázek: Zkamenělina listu v kameni]**
> *Popisek:* Otisk kdysi živého organismu v hornině.

**Paleontologové** hledají pozůstatky zkamenělých rostlin a živočichů (fosilií) z dob, kdy ještě na Zemi nežil člověk. Snaží se vypátrat, jak vypadal život na Zemi v jiných geologických dobách a za jakých podmínek se rozvíjel.

*Úkol z lišty:* Vysvětlete rozdíly v zaměření práce archeologa, paleontologa a geologa.

---

## Závěr lekce

**[Ikona krabice] Shrnutí:**
Archeologové vyhledávají doklady činnosti a chování lidí v minulosti. Cílem jejich práce je vytvořit obraz života lidí v určité době a na určitém místě. Snaží se zjistit, kteří a jací lidé nalezené stopy po sobě zanechali. Od koho přebírali a komu předávali zkušenosti i jak se jejich život postupně vyvíjel.

**[Ikona otazníku] Závěrečné úkoly:**
1.  S pomocí obrázků vyprávějte o práci archeologů. Použijte při tom slova **prehistorie, archeologický nález, hmotný pramen, muzeum, depot**.
2.  Navštivte muzeum a prohlédněte si sbírku z období prehistorie. Sdělte spolužákům, co vás v muzeu nejvíce zaujalo.

---
**Strana 9**