# ÚVOD DO STUDIA DĚJEPISU (Strana 10)

## Archivy, cenný zdroj poznávání časů minulých

Tím jediným, co v dějinách nacházíme, jsou světla majáků, která varují, že cesta, již jsme se dali, je špatná; neukazují však, kudy bychom měli plout.
To jsou slova Jamese Madisona. Majáky mínil zkušenosti, které nám zanechali naši předkové. Rozsvítit světla takových majáků znamená dokázat přečíst i velmi staré písemné záznamy a porozumět jim.

---

### Boční lišta (Levý okraj)

**[Obrázek: Portrét muže v paruce]**
*Popisek:* James Madison [džejms medisn] (1751–1836), americký politik, jeden z tvůrců Ústavy USA.

**[Obrázek: Část starého textu s iniciálou U]**
*Popisek:* Jenský kodex, česky psaná rukopisná kniha z počátku 16. století.
V 9. století vznikaly na našem území písemné památky psané staroslověnsky, od 10. století latinsky a od 13. století česky.

* **[C 042]** O kolik let později ve srovnání s Egyptem začala doba historická u nás?

**[Obrázek: Stará listina s velkou červenou pečetí]**
*Popisek:* Dokumenty a pečetě jsou nejčastěji napadány plísněmi.
Archiválie musejí být chráněny také před ohněm, vodou a slunečním zářením. Ale i před zloději a záměrnými ničiteli jim nepohodlných dokumentů.

---

## Historická doba začíná okamžikem, kdy lidé vymysleli a začali používat písmo

Badatelé se ze psaných dokumentů neboli **písemných pramenů** dovídají o životě lidí mnohem víc, než mohou archeologové zjistit studiem hmotných pramenů. Písmem lze zaznamenat nejen průběh událostí, ale i pocity, touhy a jiné zajímavosti ze života. Číst staré záznamy a porozumět jim je obtížné. I když dokážeme přečíst písmo a rozumíme řeči, kterou k nám dokumenty hovoří, nemusíme jejich obsah správně pochopit.

**[Obrázek: Tři ukázky starého písma vedle sebe]**
1.  *Německé písmo (kurent)* – obtížně čitelné, ostré tahy.
2.  *Latinské písmo* – psané kurzívou.
3.  *České písmo* – přepis textu je uveden v rámečku vpravo:

> *I vyšel jsem od sebe sám a ohledati se počal, mysle, odkud a jak začíti. Vtom ihned nevím, kde se tu vezme člověk jakýsi křepkého chodu, bystrého vzhledu a řeči hbité, takže se mi nohy, oči, jazyk, vše na obrtlíku míti zdál.*

**Otázky a úkoly k textu:**
Žijeme v době historické, nebo prehistorické? Proč vědci považují počátek používání písma za důležitý? Ve které ze tří ukázek nedokážete slova ani přečíst? Co vám v tom brání? Ve které z nich slova přečtete, ale nerozumíte jim? Co byste museli umět, abyste text pochopili? V české ukázce textu vyhledejte slova, kterým nerozumíte. **[Symbol S]** Vysvětlete jejich význam. Proč jste nerozuměli některým českým slovům a obratům?

---

## Již v dávných dobách nařizovali panovníci uchovávat důležité záznamy

Jedna věc je důležité informace zaznamenat, druhá pak uložit dokumenty tak, aby nebyly poškozeny nebo se neztratily. Postupně vznikaly zvláštní místnosti a budovy určené ke shromažďování a ukládání písemností, **knihovny** a **archivy**.

**[Série obrázků dole]**

1.  **[Obrázek: Moderní prosklená budova s červenou střechou]**
    *Popisek:* Budova moderního archivu, vejde se do ní až 5,5 km dlouhá řada dokumentů.
2.  **[Obrázek: Interiér archivu s posuvnými regály]**
    *Popisek:* Depozitář archivu s uloženými dokumenty. Muž na obrázku obsluhuje vysoké regály.
3.  **[Obrázek: Dřevěná deska s měřícími přístroji]**
    *Popisek:* Teploměr a vlhkoměr.

* **[Symbol S]** Vyhledejte význam slov **dokument, depozitář** a **klimatizace**. Pokuste se zdůvodnit, proč jsou pomocí klimatizace udržovány v depozitářích stálá teplota a vlhkost vzduchu.

---
**Strana 10**