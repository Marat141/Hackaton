# ÚVOD DO STUDIA DĚJEPISU (Strana 7)

**Po téměř půl století míru začala v Evropě válka, která posléze zasáhla takřka celý svět.** Prohlédněte si následující obrázky, přečtěte si texty pod nimi a hledejte odpovědi na zadané otázky.

---

## Obrazy války: Nadšení vs. Realita

**[Obrázek 1: Nástup vojáků do války]**
*Popis:* Černobílá fotografie vlaku. Vagon je popsaný nápisy křídou. Vojáci se vyklánějí z oken a dveří, mávají rukama a smějí se. Působí vesele a odhodlaně.
*Nápis na vagonu:* "Ausflug nach Paris" (Výlet do Paříže), "Auf Wiedersehen auf dem Boulevard" (Na shledanou na bulváru).

**[Obrázek 2: Vojáci, kteří již zažili hrůzy války]**
*Popis:* Černobílá fotografie z bojiště (zákopu). Dva muži v uniformách a helmách. Jejich výrazy jsou vyčerpané, vážné, bez úsměvu.

**Text k zamyšlení:**
Německy *Ausflug nach Paris*, česky *Výlet do Paříže*. Posuďte podle nápisu na vagónu i nálady mužů, jak si asi představovali válku. Proč nemohli znát z vlastní zkušenosti, co to je vlastně válka?
Jaké pocity mají nejspíš oba muži na druhém snímku? Z čeho tak soudíte? Proč by asi nenapsali na vagón, že cesta do války je výlet? Navrhněte, jak by mohli svou zkušenost účinně předat dalším generacím.

---

## Jeden z mnoha pomníčků v našich zemích věnovaný obětem války

**[Obrázek: Pomník padlým]**
*Popis:* Kamenný obelisk s fotografií vojáka v oválu a dvěma pamětními deskami.
**[Detail desky 1 - Text]:**
*"Z povinnosti obětovali jsme se v dobách pohnutých a dálné cizině. Spíme věčný sen, abychom potomkům připravili nový život ve svobodné vlasti. Na památku 28. října 1918 a ku poctě padlých spoluobčanů ve světové válce 1914 – 1920 věnují přátelé a příznivci."*
**[Detail desky 2 - Jméno]:**
*JOSEF BŘINDA, * 15. 2. 1881, PADL JAKO LEGIONÁŘ 6. 9. 1918 U VEL. USLONU V RUSKU*

**Otázky k pomníku:**
Přečtěte si text na pamětní desce. Dokážete určit dva důvody, které vedly k postavení pomníčku? Ve kterém roce začala válka? Proč není na pomníku napsáno, že jde o první světovou válku? Čím je významné datum 28. 10. 1918? Kolik bylo let Josefu Břindovi, když zahynul ve válce? Fotografie na pomníku připomínají 28 mužů, kterým válka vzala život. Jak to asi ovlivnilo život v malé vesnici? Kdo a proč nechal pomníček postavit? Jak by se lidé měli k pomníčkům chovat?

---

## Boční lišta (Pravý okraj stránky)

**[Obrázek: Ilustrace knih s nápisem HISTORIA MAGISTRA VITAE]**

> **Slyšeli jste už někdy posměšné výrazy:** *„objevil Ameriku“*, *„vymyslel trakař“*?
> Jaké chyby se dopustili lidé, o nichž se to tvrdí? Pomohla by jim znalost minulosti, aby se jim ostatní neposmívali?

**[Obrázek: Děti s učitelkou/průvodkyní si prohlížejí reliéf na zdi kostela]**
> Rozhlédněte se po okolí svého bydliště. Možná objevíte na domech pamětní desky, jinde pomníček nebo zajímavou stavbu. Pokuste se zjistit víc o lidech a době, které připomínají.

**[Obrázek: Děti v knihovně listují v knihách]**
> Připravte se spolužáky výstavku svých objevů.

---

## Závěr lekce

**[Ikona krabice] Shrnutí:**
Je důležité, aby většina lidí uměla rozlišovat, co může prospět a co ublížit. Jenže bez znalosti historie je obtížné vyznat se v současnosti. Kdo zná minulost, je schopen lépe hájit a podporovat myšlenky a úmysly dobré. A být odpůrcem toho, z čeho nejspíš nic dobrého nevzejde.

**[Ikona otazníku] Závěrečné úkoly:**
1.  Vydejte se po stopách historie ve svém okolí. Začněte doma. Požádejte ve vhodný čas rodiče, babičku, dědečka, aby si s vámi prohlédli rodinné album. A ptejte se. Možná uslyšíte zajímavé příběhy i pár dobrých rad do života.
2.  Pokuste se vysvětlit, proč již staří Římané tvrdili: *Historia magistra vitae* [vité], *Dějiny jsou učitelkou života*.

---
**Strana 7**