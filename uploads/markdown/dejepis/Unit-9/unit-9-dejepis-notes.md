# ÚVOD DO STUDIA DĚJEPISU (Strana 13)

## Solární kalendář

Pohled na Měsíc je jistě pěkný, ale vše živé na Zemi se přizpůsobuje změnám množství slunečního záření. Vypozorovat pravidelně se opakující změny zdánlivého pohybu Slunce po obloze však nebylo snadné.

**[Obrázek: Schéma dráhy Slunce nad krajinou]**
*Popis:* Diagram ukazuje dráhy Slunce v různých ročních obdobích (letní slunovrat, zimní slunovrat, rovnodennost).
*Otázka v obrázku:* Která dráha Slunce na obrázku odpovídá jarní a podzimní rovnodennosti? Která době letního slunovratu? Která zimnímu slunovratu?

Byli a jsou však lidé, kteří musejí řídit svou činnost během roku podle Slunce. Proto vytvořili kalendář odpovídající postavení Slunce na obloze. Podle takového kalendáře pak mohli určit čas **na osetí polí a jiné práce**. Vznikl **solární kalendář**.

* **[Symbol S]** Vyhledejte původ slova **solární**. Která zaměstnání jsou závislá na průběhu solárního roku? Existují i **lunisolární** kalendáře. Spojením kterých kalendářů vznikly? **[Symbol S]** Ověřte si ve slovníčku.

---

## Letopočty vznikly z potřeby určit rok, kdy k události došlo, anebo by dojít mělo

**Letopočty**, podobně jako dohoda, kdy začíná, nebo končí den, jsou především výsledkem vzájemné úmluvy lidí. A tak ve starověkém Řecku odvodili počátek letopočtu od legendami opředeného počátku pořádání olympijských her. Začátek muslimského letopočtu je spojen se dnem odchodu Muhammada z města Mekky do Medíny. Židé zase počítají svůj letopočet ode dne, kdy podle jejich víry Bůh stvořil svět.

Století označuje dobu trvající plných sto let. Začíná prvním dnem prvního roku století. Končí posledním dnem posledního, stého roku století. Např. 21. století našeho letopočtu začalo 1. 1. 2001 a skončí 31. 12. 2100.

* *Otázka:* Ve kterém století žijeme? Které začalo 1. 1. roku 1801? Které století skončilo 31. 12. roku 2000?

Mnoho událostí se stalo dříve než v letech našeho letopočtu. Proto se u čísel roků uvádí zkratka **př. n. l.**, což znamená **před naším letopočtem**. Také se můžete setkat s označením **př. Kr.**, tzn. před Kristem, které má stejný význam jako př. n. l.

**[Obrázek: Detail fasády s letopočtem]**
*Nápis na budově:* L.P. 1905
*Otázka k obrázku:* Co znamenají písmena u letopočtu na obrázku? **[Symbol S]** Ověřte si ve slovníčku. Od které, pro křesťany významné události se začal počítat náš současný letopočet?

---

### Boční lišta (Pravý okraj stránky)

> **Slunovrat a rovnodennost** jsou česká slova, která na nás „mluví“. Vysvětlete, co znamenají. **[Symbol S]** Ověřte si ve slovníčku.

> **Astronomie**, jedna z nejstarších věd. Astronomové sledují pohyby nebeských těles. Pomocí výpočtů pak předpovídají jevy na obloze. Například zatmění Slunce.

**[Obrázek: Disk se zlatými symboly]**
*Popisek:* Nebra, nebeský kotouč z bronzu nalezený v Německu, stáří asi 3 600 let. Nejstarší známé astronomické zobrazení noční oblohy na světě.

**[Obrázek: Kamenné bloky v kruhu]**
*Popisek:* Stonehenge [stounhendž] ve Velké Británii, pravěká stavba z velkých kamenů (megalitů), stáří asi 5 000 let. Je považována za obrovský pravěký kamenný kalendář.

---

## Závěr lekce

**[Ikona krabice] Shrnutí:**
Základem měření času se stalo pozorování opakujících se jevů na obloze. Tak vnikly pojmy den, měsíc a rok. Délka roku byla určována podle lunárních, solárních, ale také lunisolárních kalendářů. Vzniklo mnoho různých letopočtů.

**[Ikona otazníku] Závěrečné otázky a úkoly:**
1.  S pomocí obrázků vyprávějte o měření času. Použijte slova **den, měsíc, rok, solární, lunární, letopočet** a **století**.
2.  Dva lidé narození ve stejný den a rok budou slavit narozeniny. Jeden z nich bude mít 33 a druhý 34 let. Který z nich se řídil lunárním kalendářem? Který solárním? Zdůvodněte svůj názor. Pomůže vám informace na str. 12.

---
**Strana 13**